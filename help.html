<h3>ကိုရိုနာ၊ တုပ်ကွေးနဲ့ အအေးမိ ဘယ်လိုခွဲခြားမလဲ။</h3>
<p> COVID-19 ပြန့်နေတာက ထိန်းမနိုင်အောင်ဖြစ်နေတဲ့အချိန် လူတွေကြားထဲမှာလည်း အကြောက်တရားတွေ ပိုပြီးစိုးမိုးလာတယ်။
    နှာစေး ချောင်းဆိုးတာ ဖျားတာဖြစ်တာနဲ့ကို သို့လောသို့လောတွေ ဖြစ်ကုန်ကြတယ်။ နှာစေးချောင်းဆိုးပြီး ဖျားတိုင်း
    ကိုရိုနာမဟုတ်နိုင်ဘူး။ သူ့ထက်အဖြစ်များတဲ့ အအေးမိနဲ့ တုပ်ကွေးရောဂါတွေဖြစ်နိုင်နေသေးတယ်။ ဒီတော့ ကိုရိုနာ၊
    တုပ်ကွေးနဲ့ အအေးမိတာတွေကို ယေဘူယျအားဖြင့် ခွဲခြားလို့ရနိုင်မယ့်အချက်တွေ ရှိပါတယ်။</p>
<p> ကမ္ဘာ့ကျန်းမာရေးအဖွဲ့အစည်းကနေ COVID-19 ရှိနေတဲ့ လူနာပေါင်း ၅၅၀၀၀ ကို စမ်းသပ်စစ်ဆေးပြီးတဲ့နောက် အဖြစ်အများဆုံး
    ရောဂါလက္ခဏာတွေနဲ့ ဘယ်လောက်ပမာဏမှာ ဒီလက္ခဏာတွေရှိလဲဆိုတာကို ထုတ်ပြန်ပေးထားပါတယ်။ အဖြစ်အများဆုံး လက္ခဏာတွေကတော့
</p>
<p> ၁။ အဖျားရှိခြင်း (၈၈ ရာခိုင်နှုန်း)<br> ၂။ ချောင်းခြောက်ဆိုးခြင်း (၆၈ ရာခိုင်နှုန်း)<br> ၃။ နုံးချိခြင်း (၃၈
    ရာခိုင်နှုန်း)<br> ၄။ ချွဲသလိပ်များထွက်ခြင်း (၃၃ ရာခိုင်နှုန်း)<br> ၅။ အသက်ရှူမဝခြင်း (၁၉ ရာခိုင်နှုန်း)<br> ၆။
    အရိုးအဆစ်များနာကျင်ခြင်း (၁၅ ရာခိုင်နှုန်း)<br> ၇။ လည်ချောင်းနာခြင်း (၁၄ ရာခိုင်နှုန်း)<br> ၈။ ခေါင်းကိုက်ခြင်း
    (၁၄ ရာခိုင်နှုန်း)<br> ၉။ ချမ်းတုန်ခြင်း (၁၁ ရာခိုင်နှုန်း)<br> ၁၀။ မူးဝေအော့အန်ခြင်း (၅ ရာခိုင်နှုန်း)<br> ၁၁။
    နှာစေးနှာပိတ်ခြင်း (၅ ရာခိုင်နှုန်း)<br> ၁၂။ ဝမ်းလျှောခြင်း (၄ ရာခိုင်နှုန်း)<br> ၁၃။ ချောင်းဆိုးသွေးပါခြင်း (၁
    ရာခိုင်နှုန်း)</p>
<p> COVID-19 က အသက်ရှူလမ်းကြောင်း အောက်ပိုင်းကိုထိခိုက်တဲ့ ရောဂါဖြစ်တဲ့အတွက် ရောဂါလက္ခဏာအများစုက အဆုတ်နဲ့
    ရင်ဘတ်တွေမှာခံစားရပါတယ်။ အအေးမိတာနဲ့ တုပ်ကွေးကတော့ အသက်ရှူလမ်းကြောင်း အပေါ်ပိုင်းမှာဖြစ်တဲ့အတွက် နှာစေး
    နှာပိတ်တာတွေ အရမ်းအဖြစ်များတယ်။ COVID-19 မှာလည်း ဖြစ်တတ်ပေမယ့် တခြားလက္ခဏာတွေနဲ့ယှဉ်ရင် ပမာဏနည်းတယ်။</p>
<p> COVID-19 ကူးစက်ခံရပြီးတဲ့နောက် ရောဂါလက္ခဏာတွေပြသဖို့အတွက် ပျမ်းမျှအားဖြင့် အများစုမှာ ငါးရက်လောက် ကြာနိုင်တယ်။
    တချို့တွေ ပိုမြန်တယ်။ တချို့တွေကျနှေးတယ်။ အဲဒါကြောင့် ၂ရက်ကနေ ၁၄ရက်အတွင်းလို့ပြောထားတာ။ ခွဲထားတဲ့သူတွေကို
    ၁၄ရက်စောင့်ကြည့်တယ်ဆိုတာက ရောဂါကူးစက်ခံရပြီးရင် လက္ခဏာတွေပြသဖို့အတွက် အကြာဆုံးအချိန်ကိုစောင့်တာပါ။</p>
<p> ဒီဗိုင်းရပ်စ်ဟာ အသစ်ဖြစ်တာကြောင့် ဘယ်သူ့ဆီမှာမှ ဒီဗိုင်းရပ်စ်ကို တိုက်ခိုက်ဖို့အတွက် ကိုယ်ခံအားမရှိပါဘူး။
    အဲဒါကြောင့် ဆက်ပြီးပြန့်နေဦးမှာပါ။ သေဆုံးမှုနှုန်းက တစ်ကမ္ဘာလုံးအတိုင်းအတာနဲ့ဆိုရင် ၃ ရာခိုင်နှုန်းရှိတယ်။
    ရောဂါပြင်းထန်မှုနှုန်းက ကူးစက်ခံထားရသူတွေရဲ့ ၁၀ ရာခိုင်နှုန်းရှီတယ်။ <br> အသက် ၆၀ အထက်တွေမှာ ကူးစက်ခံရရင်
    ပြင်းထန်ပြီး သွေးတိုး၊ ဆီးချို၊ နှလုံး၊ ကင်ဆာနဲ့ အဆုတ်ရောဂါအခံတွေရှိရင် ပိုဆိုးတယ်။ ဗိုင်းရပ်စ်ကို
    မကူးစက်အောင်ကာကွယ်နည်းက အကောင်းဆုံးဖြစ်တဲ့အတွက် <br> - လက်ဆေးပါ။<br> - ဖျားနေတဲ့သူတွေနဲ့ ထိတွေ့တာရှောင်ပါ။<br> -
    မျက်လုံး၊ နှာခေါင်းနဲ့ ပါးစပ်တွေကိုထိတွေ့တာ မျက်နှာတွေကိုပွတ်သပ်တာ ရှောင်ပါ။<br> - လူအများကြီးကြား
    သွားတာလာတာရှောင်ပါ။</p>
<p> ကိုရိုနာ၊ အအေးမိနှင့် တုပ်ကွေးဘာကွာလဲ။</p>
<p> အအေးမိ - အဖျားရှိတာရှား၊ ခေါင်းကိုက်တာရှား၊ ခန္ဓာကိုယ်အနည်းငယ်နာကျင်ကိုက်ခဲ၊ အနည်းငယ်နုံး၊
    အလွန်အမင်းပင်ပန်းမှုမရှိ၊ နှာစေးနှာပိတ်နှာချေအဖြစ်များ၊ လည်ချောင်းနာအဖြစ်များ၊ ချောင်းအနည်းငယ်ဆိုး၊
    အသက်ရှူရခက်မှု မဖြစ်သလောက်ရှား။</p>
<p> တုပ်ကွေး - အပူချိန်မြင့်၊ ခေါင်းအလွန်ကိုက်၊ ကိုယ်လက်ကိုက်ခဲမှုများ ပြင်းထန်၊ မလှုပ်ချင်မကိုင်ချင်အောင်နုံးခွေ၊
    အလွန်အမင်းပင်ပန်း၊ နှာစေးနှာပိတ်နှာချေ တစ်ခါတရံဖြစ်၊ လည်ချောင်းနာအဖြစ်များ၊ ချောင်းပြင်းပြင်းထန်ထန်ဆိုး၊
    အသက်ရှူရခက်မှု မဖြစ်သလောက်ရှား။</p>
<p> COVID-19 - ကိုယ်ပူတာအဖြစ်များ၊ ခေါင်းကိုက်တတ်၊ ကိုယ်လက်များကိုက်ခဲတတ်၊ နုံးခွေတတ်၊ အလွန်ပင်ပန်းတတ်၊
    နှာစေးနှာပိတ်နှာချေ အဖြစ်နည်း၊ လည်ချောင်းနာ အဖြစ်နည်း၊ ချောင်းဆိုးမှုအဖြစ်များ၊ အသက်ရှူရခက်။</p>
<p> ဒါက လက်ရှိအခြေအနေပါ။ ဆက်ပြီး အပြောင်းအလဲတွေရှိနေနိုင်ပါတယ်။</p>
</div>

<p>xxxxxxxxxxxxxxxxxxxxxxxxxxxxxxxxxxxxxxxxxxxxxx</p>

<div data-testid="post_message" class="_5pbx userContent _3ds9 _3576" data-ft="{&quot;tn&quot;:&quot;K&quot;}"
    id="js_4">
    <p>ကမ္ဘာ့ကျန်းမာရေးအဖွဲ့မှ တရုတ်သို့ သွားရောက် လေ့လာတွေ့ရှိခဲ့တဲ့ Covid-19 အချက် (၁၀) ချက်</p>
    <p> ကမ္ဘာ့ကျန်းမာရေးအဖွဲ့ (WHO) နှင့် တရုတ် ပူးပေါင်း အစီရင်ခံစာ အကျဉ်းချုပ်…</p>
    <p> ကမ္ဘာ့ကျန်းမာရေးအဖွဲ့ဟာ အာရှ၊ ဥရောပ၊ အာဖရိကနဲ့ ယူအက်စ်က နိုင်ငံတကာ ကျွမ်းကျင်သူ ၂၅ ဦးပါဝင်တဲ့
        ကမ္ဘာ့ကျန်းမာရေးအဖွဲ့နဲ့ တရုတ်ပူးတွဲမစ်ရှင်အဖွဲ့ကို ကိုရိုနာဗိုင်းရပ်စ် Covid-19 လေ့လာရေးအတွက် တရုတ်နိုင်ငံကို
        စေလွှတ်ခဲ့ပါတယ်။</p>
    <p> တရုတ်နိုင်ငံမှာ ၉ ရက်ကြာ လေ့လာခဲ့ပြီး တွေ့ရှိချက်တွေကတော့…</p>
    <p> ၁။ Covid-19 ကူးစက်ခံရတဲ့ လူအများစုဟာ ရောဂါမပြင်းထန်ဘဲ (mild) သက်သာပျောက်ကင်းကြတယ်။ တရုတ်နိုင်ငံမှာ
        လေ့လာချက်တွေအရ – ၈၀ ရာခိုင်နှုန်းဟာ ရောဂါမပြင်းထန်အဆင့်မှ အလယ်အလတ် – ၁၃.၈ ရာခိုင်နှုန်းက ပြင်းထန်ရောဂါ – ၆.၁
        ရာခိုင်နှုန်းက အရေးကြီးအဆင့် ဖြစ်ကြောင်းတွေ့ရတယ်။</p>
    <p> ၂။ ပြင်းထန်ရောဂါအဆင့်နဲ့ သေဆုံးတဲ့အထိ ဖြစ်နိုင်သူတွေကတော့.. အသက် ၆၀ နှစ်အထက်ဖြစ်သူ သွေးတိုး၊ ဆီးချို၊
        နှလုံးရောဂါ၊ နာတာရှည်အဆုတ်ရောဂါနဲ့ ကင်ဆာရောဂါ ခံစားနေရသူများ ဖြစ်တယ်။</p>
    <p> ၃။ အသက်ကြီးလေလေ သေဆုံးမှု ပိုများလေလေပဲ၊ သေဆုံးမှုအများဆုံးကတော့ အသက် ၈၀ နှစ် အထက် (၂၁.၉ ရာခိုင်နှုန်း)၊
        အချိန်ကြာလာတာနဲ့အမျှ သေဆုံးမှုကျဆင်းလာ (ဇန်နဝါရီလ ၁ ရက်နေ့မှ ဖေဖော်ဝါရီ လကုန်အတွင်း)။ ရောဂါဖြစ်ပွားမှု
        တလျှောက်လုံး စောင့်ရှောက်မှု အဆင့်ဆင့် တိုးတက်လာခဲ့တယ်လို့ ပူးတွဲမစ်ရှင်အဖွဲ့က မှတ်ချက်ပြုတယ်။</p>
    <p> ၄။ ကလေးတွေမှာ ဖြစ်ပွားမှု အလွန်နည်းပါးပြီး ဖြစ်ခဲ့ရင်လည်း ရောဂါမပြင်းထန်ပါ။ တရုတ်ပြည်မှာ အသက် ၁၉ နှစ်အောက်
        Covid-19 ကူးစက်မှုဟာ ဖြစ်ပွားမှုရဲ့ ၂.၅ ရာခိုင်နှုန်းပဲ ရှိတယ်။ အသက် ၁၉ နှစ်နဲ့အောက် ကူးစက်မှုမှာ
        ပြင်းထန်အခြေအနေကို
        ရောက်တာ ၂.၅ ရာခိုင်နှုန်း၊ အရေးကြီးအဆင့်ကို ရောက်တာ ဝ.၂ ရာခိုင်နှုန်းပဲ ရှိတယ်။</p>
    <p> ၅။ တရုတ်မှာ လူမှလူသို့ ကူးစက်မှုဟာ မိသားစုဝင်တွေကြားမှာ အများဆုံးဖြစ်တယ်။ Covid-19 ဟာ ချောင်းဆိုး/ နှာချေရာမှ
        ထွက်လာတဲ့ အရည်အစက် droplets နဲ့ အဝတ်အစား၊ အသုံးအဆောင်၊ ပရိဘောဂမှာကပ်ငြိနေတဲ့ အမှုန်အမွှားတွေကို အကာအကွယ်မပါဘဲ
        ထိမိရင် ကူးတယ်။</p>
    <p> ၆။ ရောဂါလက္ခဏာအနေနဲ့ လက္ခဏာ မပြဘဲ ရှိတတ်သလို၊ တချို့တွေမှာက ပြင်းထန်အဆုပ်ရောင်ရောဂါလက္ခဏာကနေ သေဆုံးတဲ့အထိ
        ဖြစ်တတ်တယ်။ အတွေ့ရများတဲ့ လက္ခဏာတွေကတော့ ဖျားခြင်း၊ ချောင်းခြောက်ဆိုးခြင်း၊ နုံးချိခြင်း၊ သလိပ်ထွက်ခြင်း၊
        မောခြင်း၊ လည်ချောင်းနာခြင်း၊ ခေါင်းကိုက်ခြင်း၊ ချမ်းတုန်ခြင်း၊ ပျို့ခြင်း (သို့) အန်ခြင်း၊ နှာရည်ယိုခြင်း၊
        ဝမ်းသွားခြင်းတို့ ဖြစ်တယ်။</p>
    <p> ၇။ Covid-19 ကူးစက်ခံရရင် ယေဘုယျအားဖြင့် ရောဂါပိုးဝင်ပြီး ပျမ်းမျှ ၅-၆ ရက်မှာ အသက်ရှုလမ်းကြောင်းဆိုင်ရာ လက္ခဏာနဲ့
        ဖျားတာ အပါအဝင် ရောဂါလက္ခဏာတွေ ပေါ်ပါတယ်။ လူသားတွေမှာ ခုခံအားစနစ် ကြိုတင်ရှိပြီးပြီလို့ မသိရသေးပါဘူး။ ဒါကြောင့်
        လူတိုင်းဟာ ရောဂါကူးနိုင်ပါတယ်။</p>
    <p> ၈။ တရုတ်မှာ ကျန်းမာရေးဝန်ထမ်းအများအပြားဟာ စစချင်းမှာ ရောဂါကူးစက်မှုနဲ့ပတ်သက်လို့ အထောက်အပံ့၊
        အတွေ့အကြုံနည်းပါးခြင်းတို့ကြောင့် ရောဂါကူးစက်ခံရတယ်။ ကျန်းမာရေးဝန်ထမ်းတွေဟာ ဆေးရုံမှာထက် မိသားစုဝင်တွေကနေတဆင့်
        ကူးစက်ခံရတာ ဖြစ်နိုင်တယ်လို့ အစီရင်ခံစာမှာ ဖော်ပြထားတယ်။</p>
    <p> ၉။ တရုတ်ဟာ ဖျားနာသူတွေကို အမြန်ဆုံး ခွဲထားနိုင်ခဲ့တယ်၊ အခြားနိုင်ငံတွေဟာ အဲလောက်မြန်မြန် လုပ်နိုင်မယ် မထင်ဘူး။
        လူတွေကို အသင့်ဖြစ်နေစေချင်တယ်။ ကိုရိုနာဗိုင်းရပ်စ်ဟာ ကူးစက်မှု မြင့်များတယ်၊ အန္တရာယ်ရှိတဲ့အုပ်စုတွေမှာ
        သေကျေပျက်စီးလောက်တဲ့အထိ ဖြစ်စေတဲ့ ထူးခြားချက်ရှိတယ်။</p>
    <p> ၁၀။ ကမ္ဘာ့ကျန်းမာရေးအဖွဲ့ရဲ့ စာမျက်နှာ ၄၀ ပါ အစီရင်ခံစာကို WHO ဝက်ဆိုက်မှာ ဖတ်နိုင်ပါတယ်။
        ကမ္ဘာ့ကျန်းမာရေးအဖွဲ့ဟာ
        ကမ္ဘာ့ ပြည်သူ့ကျန်းမာရေးနဲ့ သက်ဆိုင်တဲ့ ကုလသမဂ္ဂ အထူးအေဂျင်စီ ဖြစ်ပါတယ်။</p>
</div>

<p>xxxxxxxxxxxxxxxxxxxxxxxxxxxxxxxxxxxxxxxxxxxxxx</p>

<div data-testid="post_message" class="_5pbx userContent _3ds9 _3576" data-ft="{&quot;tn&quot;:&quot;K&quot;}"
    id="js_2o8">
    <p>ကိုရိုနာ ဗိုင်းရပ်စ်ပိုး ကူးစက်ခံရသည် ဟု သံသယရှိပါက မြန်မာပြည်အတွင်း အောက်ပါ ဖုန်းနံပါတ်များသို့
        ဆက်သွယ်နိုင်ပါတယ်။</p>
    <p> <span class="_5mfr"><span class="_6qdm"
                style="height: 16px; width: 16px; font-size: 16px; background-image: url(&quot;https://static.xx.fbcdn.net/images/emoji.php/v9/t22/1/16/260e.png&quot;)">☎</span></span>
        Public Health Emergency Operation Center – (ပြည်သူ့ကျန်းမာရေး အရေးပေါ်တုန့်ပြန်ရေး ဌာန) 067- 3420268</p>
    <p> <span class="_5mfr"><span class="_6qdm"
                style="height: 16px; width: 16px; font-size: 16px; background-image: url(&quot;https://static.xx.fbcdn.net/images/emoji.php/v9/t22/1/16/260e.png&quot;)">☎</span></span>
        Yangon Regional Department of Public Health (ရန်ကုန်တိုင်းဒေသကြီး ပြည်သူ့ကျန်းမာရေး ဦးစီးဌာန) – 09-449001261,
        09-794510057</p>
    <p> <span class="_5mfr"><span class="_6qdm"
                style="height: 16px; width: 16px; font-size: 16px; background-image: url(&quot;https://static.xx.fbcdn.net/images/emoji.php/v9/t22/1/16/260e.png&quot;)">☎</span></span>
        Mandalay Regional Department of Public Health (မန္တလေးတိုင်းဒေသကြီး ပြည်သူ့ကျန်းမာရေး ဦးစီးဌာန) – 09-2000344,
        09-43099526</p>
    <p> <span class="_5mfr"><span class="_6qdm"
                style="height: 16px; width: 16px; font-size: 16px; background-image: url(&quot;https://static.xx.fbcdn.net/images/emoji.php/v9/t22/1/16/260e.png&quot;)">☎</span></span>
        Yangon Airport Health Quarantine Unit – 09-799983833</p>
</div>

<p>xxxxxxxxxxxxxxxxxxxxxxxxxxxxxxxxxxxxxxxxxxxxxx</p>